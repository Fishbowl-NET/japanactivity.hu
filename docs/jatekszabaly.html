<!doctype html>
<html class="h-100" lang="hu">

<head>
    <!-- Required meta tags -->
    <meta charset="utf-8">
    <meta name="viewport" content="width=device-width, initial-scale=1">
    <link href="styles.css" rel="stylesheet" />
    <title>Japán activity</title>
</head>

<body class="bg-dark text-light p-3 h-100">
    <h1 class="text-center">Japán activity játékszabály</h1>
    <section>
        <h2>A játék leírása</h2>
        <p>
            A japán activity egy activityhez hasonló, minimum 4 fős szókitalálós játék, mely során a játékosok által felírt szavakat
            kell kitalálni. A játékosok csapatot alkotnak, minden csapatból egy embernek kell elérnie egy adott körben, hogy a csapat
            többi tagja kitalálja a kihúzott szót. Amikor elfogyott az összes szó, új szakasz kezdődik, amiben már sokkal nehezebb
            módon kell előadni ugyanazokat a szavakat.
        </p>
    </section>
    <section>
        <h2>A játék menete</h2>

        <h3>Csapatok alakítása</h3>

        <p>
            A játékosok <strong>minimum két fős</strong> csapatokat alkotnak, a csapatok fognak versenyezni egymással,
            valamint a pontokat is csapatok szintjén számoljuk.
        </p>

        <h3>Szavak felírása</h3>

        <p>
            Minden játékos felír ugyanannyi szót 1-1 cetlire, majd ezeket bedobja egy kalapba. Attól függően változik
            a játék időtartama (és nehézsége), hogy játékosonként hány szót adunk meg.
        </p>

        <h3>Szakaszok</h3>

        <p>
            A játék szakaszokból áll, egy szakasz addig tart, míg az összes szót ki nem találták. A szakaszokban egyre
            nehezebb módokon kell előadni a szavakat, de ezt ellensúlyozza, hogy az előző szakaszokban már mindenki
            megismerhette őket. Az előadásmódoknak csak a képzelet szab határt, de itt van néhány példa:
        </p>

        <ul>
            <li><strong>Körülírás:</strong> a játékos nem mondhatja ki a szót, de körülírhatja azt.</li>
            <li><strong>Rajzolás:</strong> le kell rajzolni az adott szót.</li>
            <li><strong>Mutogatás:</strong> megszólalás és hangok nélkül kell elmutogatni a szót.</li>
            <li>
                <strong>Egy szó:</strong> a játékos egyetlen szót mondhat gesztikulálás és egyéb kommunikáció nélkül
                (amely természetesen nem a kihúzott szó), erről kell a csapattársaknak a megfelelő szóra asszociálni.
            </li>
            <li><strong>Hümmögés:</strong> a játékos csak az arckifejezéseivel, feje mozgatásával és hümmögéssel adhatja elő a szót.</li>
        </ul>

        <h3>Körök</h3>

        <p>
            A szakaszok <strong>egy perces</strong> körökre vannak osztva, ezalatt szerezhet az aktuális csapat pontokat.
            Minden körben a <strong>soron következő csapat soron következő játékosa</strong> lesz a beszélő, a csapat többi tagjának
            kell kitalálni a szavakat. Elindul a stopper, a beszélő húz egy szót, amit előad a csapatnak, akik ha kitalálják, kap
            a csapat egy pontot. Ekkor újat húz a beszélő, és kezdődik minden elölről, egészen az egy perc lejártáig. A körökkel
            kapcsolatban még néhány fontos szabály:
        </p>

        <ul>
            <li>
                <strong>Passzolni nem lehet:</strong> ha a beszélő egy olyan szót húz ki, amit sehogy sem sikerül a csapatának
                kitalálni, nem lehet visszadobni, az idő lejártáig próbálkozni kell.
            </li>
            <li>
                <strong>Ha lejár az idő:</strong> ilyenkor megállapodás szerint egy darabig még találgathat a csapat,
                <strong>de csak úgy, hogy a beszélő már nem kommunikál velük.</strong> Gyakori, hogy ilyenkor valakinek bevillan
                az emlékezetéből egy korábbi körből a szó, ez megbeszélés szerint még elfogadható pontként. Ha pedig nem
                sikerül kitalálni az utolsó szót, vissza kell dobni a kalapba, és jön a következő csapat következő játékosa.
            </li>
            <li>
                <strong>Ha elfogynak a szavak az idő lejárta előtt:</strong> ez akkor fordul elő, amikor az adott szakaszban
                minden szó ki lett találva. Ilyenkor <strong>meg kell állítani a stoppert</strong>, majd az összes szót
                visszatéve a kalapba <strong>ugyanaz a játékos</strong> folytatja a <strong>következő szakaszt</strong>,
                de <strong>csak annyi ideje van, amennyi a kör végén maradt.</strong><br>
                Példa: a játékos épp szóban írja körül a többieknek a kihúzott szót. A 35. másodpercben kitalálják
                a szakasz utolsó szavát. Az összes szó visszakerül a kalapba, és a játékos további 25 másodpercig húzhat
                szavakat, amit viszont már mutogatnia kell, a következő szakasznak megfelelően.
            </li>
            <li>
                <strong>Visszavonás:</strong> tapasztalataink szerint sokszor előfordul, hogy egy csapat úgy gondolja, kitalált
                egy szót, de a beszélő rosszul olvasta, esetleg rossz válaszra mondta, hogy helyes. Ilyenkor például az, aki írta
                a szót, felszólalhat, hogy rosszul lett kitalálva, nem ér a pont. Főleg a játék elején jellemző, mikor még
                ismeretlenek a szavak. Ilyenkor közmegegyezéssel visszavonhatják a pontot, ami egyrészt azzal bünteti az aktuális
                csapatot, hogy időt vesztettek, másrészt a visszavont szót vissza kell dobni a kalapba, így egy következő körben
                már könnyebb dolga lehet vele egy másik csapatnak.
            </li>
        </ul>

        <h3>A játék vége</h3>

        <p>
            A játék akkor ér véget, amikor az utolsó szakasz utolsó szava is ki lett találva. Az a csapat nyer, amelyik
            a legtöbb pontot gyűjtötte.
        </p>
    </section>
    <section>
        <h2>Online játék</h2>

        <p>
            Mint az előző leírásból látható, alapvetően a játékhoz nem kell sok, csak papírcetlik, ceruza, stopper és egy kalap.
            Az online verzió célja, hogy még ezt is egyszerűbbé tegye, automatikusan mérve az időt, keverve a szavakat,
            számolva a pontokat, stb.
        </p>

        <h3>Játék létrehozása</h3>

        <p>
            Az <a href="https://online.japanactivity.hu">online játék oldalán</a> a társaság egy tagja megad egy jelszót, majd az
            <strong>új játék</strong> gombra kattintva elindítja a játék létrehozását. Ezután a következőket kell megadnia:
        </p>

        <ul>
            <li><strong>Játékosok száma összesen:</strong> ez minimum 4 fő.</li>
            <li><strong>Csapatok száma:</strong> a játékosok számától függ, milyen választási lehetőségeket mutat az app.</li>
            <li><strong>Szavak száma játékosonként:</strong> leginkább ez befolyásolja majd a játék hosszát.</li>
            <li>
                <strong>Szakaszok:</strong> nem kötelező minden szakaszt betenni, a kiválasztottak lesznek csak játékban.
                Bár lehetséges akár egyet is választani, ez nem javasolt, mert egyetlen hümmögés kör kevés sikerélménnyel kecsegtet.
                Előfordulhat viszont, hogy nincs nálatok papír és toll, így pl. a rajzolást ki lehet hagyni.
            </li>
        </ul>

        <h3>Játékosok megadása</h3>

        <p>
            Miután a játék beállításra került, a jelszóval csatlakozhat a többi játékos is a játékhoz. Ezután meg kell adnia a nevét,
            illetve a beállításnak megfelelő mennyiségű szót, ami majd a virtuális kalapba kerül.
        </p>

        <h3>Csapatsorsolás</h3>

        <p>
            Ha az összes játékos beküldte a szavait, az app kisorsol annyi csapatot, amennyi be lett állítva. Mindenki látja
            magánál a csapatát, illetve minden csapatból 1-1 játékosnak meg kell adnia a csapat nevét.
        </p>

        <h3>Játékmenet</h3>

        <h4>Szakaszok</h4>

        <p>
            Minden szakasz elején jelzi az app, melyik szakasz kezdődik épp. A szakaszokon belül addig mennek a körök, amíg el
            nem fogy az összes szó.
        </p>

        <h4>Kör</h4>

        <p>
            Minden körben jelzi az app, hogy ki az aktuális játékos, és mennyi ideje lesz a körben. Az aktuális játékos képernyőjén
            lévő gombbal kezdhet el játszani. Az app mutatja a hátralévő időt, illetve a beszélő játékosnak a kitalálandó szót is.
        </p>
        <p>
            <strong>Ha a csapat kitalálta a szót,</strong> a játékos megnyomja a <strong>Kitaláltuk!</strong> gombot, mindenki
            látja a kitalált szót a képernyőjén, a játékosnak pedig megjelenik a következő kitalálandó szó.
        </p>
        <p>
            <strong>Ha lejár az idő,</strong> a számláló negatívba fordul, de a kör nem áll meg. Minden társaság maga dönti el,
            meddig engedi még a csapat többi tagját találgatni. Ha sikerül ekkor kitalálni, a <strong>Kitaláltuk!</strong>
            gomb megnyomásával feljegyzésre kerül az utolsó pont és véget ér a kör. De ilyenkor megjelenik a <strong>Passz</strong>
            gomb is, amit megnyomva a szó visszakerül a kalapba, és nem történik pontszerzés.
        </p>
        <p>
            <strong>Visszavonás gomb:</strong> az első szó kitalálása után jelenik meg az aktuális beszélőnél. A szabályban említett
            vétó esetén a legutoljára <strong>kitalált</strong> (tehát <strong>nem a képernyőn jelenleg látható</strong>) szó 
            visszakerül a kalapba, és az érte kapott pont levonódik a csapattól. Ez azért így működik, hogy a <i>Kitaláltuk!</i>
            gomb fölött túl gyorsan elsülő hüvelykujjak esetén is vissza lehessen vonni a pontot, ha ilyesmi előfordul.
        </p>

        <h4>Pontozás, játék vége</h4>

        <p>
            A játék számolja a pontokat, méri az időt, figyeli, hogy ki a következő játékos. Nektek csak a szavakra és egymásra
            kell koncentrálni, a győztes csapat pedig élvezheti a végén a tűzijátékot!
        </p>
    </section>
</body>
</html>